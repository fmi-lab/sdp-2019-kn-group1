Разглеждаме следното текстово представяне на дърво от числа

    <отваряща_скоба> <цяло_число> <поддърво1> … <поддървоn> <затваряща_скоба>,

където <отваряща_скоба> е един от следните 6 символа:

    ( [ { < / :

а съответните стойности на <затваряща_скоба> са:

    ) ] } > \ ;

Между всеки един от елементите може да има произволен брой (включително и 0) интервали,
табулации и нови редове.

    // Коментар на Пепи:  това означава, че можете да ползвате 
    // оператора >> за четене, тъй като той прескача тези символи.

Да се дефинира клас Tree, който представя дърво, зададено чрез описанието по-горе, със следните методи:

- bool read(istream& is), който прочита от подадения входен поток is текстово описание на дърво
съгласно горната дефиниция и инициализира обекта със съответното дърво.
Ако дървото е прочетено успешно, функцията връща true.
Ако подаденото текстово описание е некоректно (например не следва описанието
по-горе или има несъответстващи по брой или вид отварящи и затварящи скоби),
функцията да извежда подходящо съобщение на стандартния изход за грешки и да връща
false, а дървото да се инициализира като единствено листо със стойност 0.
Ако при извикване на метода обектът вече е бил инициализиран с някакво дърво,
то трябва да бъде унищожено по подходящ начин и заменено с новопрочетеното дърво.

- void write(ostream& os), който извежда дървото на подадения изходен поток os в описания
по-горе формат, като при слизане в дълбочина редува циклично отварящите скоби в зададения ред:

    ( [ { < / : ( [ { < / : ...

- void trimLeaves(), която добавя към стойността на всеки възел в дървото, чиито всички поддървета
са само листа, стойностите на всичките им листа и изтрива тези листа от дървото.

- void sproutLeaves(), която към всяко листо в дървото със стойност X добавя нови X на брой листа, във
всяко от които е записана като стойност сумата на стойностите на всички възли по пътя от корена до тях.

- подходящи канонични методи (конструктори, деструктор, …), които са необходими за правилното
функциониране на класа.
